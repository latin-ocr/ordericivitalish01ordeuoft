232 lllS'l'ORIA ECCLESIASTICA.

post haec Gabala et sic Laodiciam, ibique decem die-
bus remoratus est ; et recognitio matris, triumque
liliorum Clementis, Faustini et Fausti facta est. Cog-
niti gemini retulerunt quod post naufragium, dum
cuidam fragmento tabularum lum-entes per pelagus
jactarentur, piratae illos repererunt, impositosque na-
viculae suae Caesaream Stratonis perduxerunt, eosque
illic, mutatis nominibus illorum, justae cuidam feminae
vendiderunt3 quae loco filiorum eosdem educavit,
litteris liberalibus ac graecis erudiri fecit, adultosque
philosophorum studiis tradidit.

Cumque Petrus Laodiciae moraretur, bonisque stu-
diis solito more jugiter occuparetur, Faustinianus se-
nex, habitu pauper, ad eum accessit, et disceptare
coepit quod neque Deus est, neque cultus, neque pro-
videntia in mundo ; sed fortuitus casus et genesis agunt
omnia. Contra quem tres filii ejus, quos adhuc non
cognoscebat, per triduum audiente populo insigniter
obstiterunt, et in suis responsis multiplici dogmate
auditores instruxerunt.

Primo die Niceta sapienter allegavit quod unus est
Deus omnia tenenS, et mundum fecit, suaque provi-
den tia gubernat, justus Deus, unicuique secundum gesta
sua quandoque redditurus. Secundo, Aquila eloquen-
ter disseruit quod justus· Deus omnia juste disponit.
Tertio ‚ Clemens de ratione genesis (ι) disputationem
feeit, utrum omnia ex ea fierent, an esset aliquid in
nobis quod non genesis, sed Dei judicium (2) gere-

(1) Genesis ς geuilur(e,st1lutn, horoscopus. Duc. Gloss.
(α) Nous pensons qu‘on doit lire indicium, quoiqu'il y ait judicium
dans le manuscrit de Saint-Evroult.

