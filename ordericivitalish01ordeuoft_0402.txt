378 HISTORIA ECCLESIASTICA.

visibiliter populis apparere, Protinus dc statua exivit
quasi niger puerulus obscurior fuligine, cujus capilli
tetri et densissimi usqne ad pedes erant; et per os illius
ac nares et oculos (1) cum foetido ardore emanabat.
Denique sancto populis ostendente quem dominum
coluerant, eique rursus ut statuam comminueret prae-
cipiente , confractam statuam in pulverem redegit et
postea nusquam comparuit. Venerabilis autem episco-
pus cunctos aegrotos ad se congregari fecit, et facto
super eos signo crucis in Dei nomine sanavit; et cunc-
tos qui ibi commanere videbantur baptizavit. Inde
reversus ad propriam sedem, oratoria construi fecit
et insignibus ornamentis diligenter decoravit. Unum
in honore sancti Stephani protomartyris consanguinei
sui consecravit, et aliud in honore sancti Petri apo—
stoli ac magistri sui constituit (2), et totum altare
pcr circuitum laminis aureis vestivit. Constructis au-
tem basilicis ‚ beatus praesul certum dedicationis diem
denuntiarit, et Stephanus dux sufficientem apparatum
cunctis venientibus ad sacra solemnia praeparari com-
mendavit. Porro dum sanctus pontifex celebraret mis-
sarum solemnia, Aweus, comes Turonicae civitatis, ar-
reptus est a diabolo cum conjuge Christiana. Vir autem
Domini diu fatigari homines passus non est, sed eos
ad se jussit venire, et daemones increpavit cur ausi
fuissent in illos intrare. Daemones vero dixerunt hoc
sibi permissum fuisse pro transgressione, quia contra

 

 

(i) Ajoutez : ignis.

(2) La cathedrale dc Limoges est encore sous l'invocation de saint
Etienne. L'eglise designec ici sous le nom de saint-pierre, s'appelle
saint-Martia! depuis l'ibpoque reculee ou elle a recu les reliques de
Paphii-e. du Limousin. '

