52 HISTORIA ECCLESIASTICA.

sagax cogitatio devastat, alterius etiam mentem vo-
luptas carnis inquinat, fastidiosus quisque ad epulas
perennis vitae non festinat (ι).

Salvator sequentibus turbis necessitudines insuper,
et animam suam relicturis, et assumpta cruce ipsum
secuturis , similitudinem aedilicandae turris ne deficiant
suggerit, et de bello duorum regum exemplum pro-
ponit (2).

Mul-murantibus de peccatorum convivio parabolam
ovis et dragmae ponit ; quarum sicut perditio possesso-
rem contristavit, sic inventio laetificavit. 'Gaudium
itaque de poenitentis salute futurum angelis commen-
datur. Poenitentia vera est perpetrata mala plangere
et deflenda non iterare. Debet etiam qui commisit
prohibita, sibimetipsi abscidere concessa, ut volun-
tati satisfaciat divinae (3).

Dominus parabolam ponit de frugi et luxurioso filio,
et reversione prodigi ad patrem, et benignitate qua
pater eum suscepit et osculatus est3 et induit stola
prima , id est veste innocentiae ‚ et dedit annulum sin-
cerae fidei, et calciamenta, id est officium evangelizandi.
Manus itaque et pedes conversi , id est opus et cursum ,
Deus ornavit, et occiso vitulo saginato convivium
celebravit. Unde senior filius, id est Judaicus populus,
de agro, id est exteriori observatione, ut domui ap—
propinquavit, et symphoniam et chorum audivit, id
est ecelesiae filios Spiritu Sancto plenos consonis voci-
bus lixangelium praedicare advertit3 cognita laetitiae
causa, patri indignatus est 3 et quod suae devastatori

(ι) Luc. xiv, iti—20. - (ν.) Luc. xiv, 25-32. -(5) [υς. Π, ¹40.

