. LIBER PRIMUS. :39

et multas turbas ad eum accedentes docuit. lbi mutos
et claudOS, caecos, debiles et alios multos ad pedes
ejus projectos curavit; ita ut turbae mirarentur, dum
viderent mutos loqui , claudos ambulare et caecos
videre (1). Haec similiter in sancta ecclesia Dominus
spiritualiter operatur, cujus ope turba peccatorum
quotidie salvatur. Muti sunt qui Dominum non lau-
dant, nec fidem confitentur. Caeci sunt qui non intel-
ligunt, etiam si obtemperent jubentibus. Surdi sunt
qui nou obtemperant, etiam si intelligant. Claudi
sunt qui praecepta non implent divina ‚ et vadunt per
pravi operis devia. Tales quotidie divinitus sanantur,
ac ad viam salutis perducuntur. Timentes Dominum,
qui signa corporalia videbant, laeti regem sabaoth
magnificabant. Nunc quoque pro conversione reo-
rum fideles exultant, et Dominum Israel, qui bona
cuncta facit , pie magnificant.

Jesus convocatis discipulis suis dixit : Misereor·
turbae, quia triduo jam perseverant mecum, et non ha·
benc quod manducent; et dimittere eos jejunos nolo ,
ne deficiant in via . Deinde praecepit turbae super terram
discumbere, septem panes ac pisciculos paucos accepit ‚
gratias egit, fregit, discipulisque suis dedit. Discipuli
autem populo dederunt , et comederunt omnes et
saturati sunt. Quod superfuit de fragmentis, tulerunt
septem sportas plenas. Erant autem, qui manducave-
runt, quatuor millia virorum, extra parvulos et mu-
lieres (2). Et dimissa turba, in naviculam ascendit, et
in fines Magedam vel Dalmanutha circa Genesar ve-

(1) Matth. xv. 29-31. - (¹2) Matth. κν, 32-383 Marc. vm, 1-9·

