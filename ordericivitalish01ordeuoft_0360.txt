340 lllsTORIA ECCLESIASTICA.
accersiti sunt. Qui venientes pallia sua de serpentibus
impleverunt, et eosdem in magos audacter miserunt,
statimque serpentes comedere carnes eorum coepe—
runt. llli autem sicut lupi ululabant, gaudentibus cunc-
tis qui cruciatus impiorum palam spectabant. Rex et
omnes apostolis dicebant : Permittite ut moriantur.
At illi responderunt : Nos missi sumus α morte ad
vitam reducere, non a vita in mortem praecipitare.
Deinde oraverunt, et serpentibus jusserunt ut omne
venenum suum a magis auferrent ac ad loca sua redi-
rent. MaJ'ores itaque eruciatus passi sunt, quando uni-
versi serpentes iterum earnes eorum ederent et san-
guinem sugerent, ut venena sua tollerent. Cumque
serpentes abiissent , et apostolorum sententia magi tri·
duo anxii non manducarent, nec biberent ‚ neque
dormirent, apostoli visitandi gratia ad eos venerunt,
et malum pro maledicto non reddentes ipsos sanave-
runt. Illi profecto in perfidia sua permanserunt; et
sicut a sacie sancti Matthaei apostoli de AEthiopia fu-
gerunt, sic ab his duobus confusione operti recesse-
runt, et simulacrorum cultores per totam Persidem ad
apostolorum inimicitias suscitaverunt. Ipsi autem per
cuncta templa eorum sacrificabant, hominesque prae-
stigiis suis subito fixos ‚ subitoque solutos faciebant,
subito caecos et iterum videntes ‚ subito surdos et ite-
rum audientes. Sic de his ludificabant, qui idolis im-
molabant, suique similes erant. ⁴
Apostoli a rege et a duce rogati morabantur in Ba-
bylonia, in nomine Domini facientes mirabilia magna,
surdis reddentes auditum, claudicantibus gressum,
caecos illuminantes , leprosos mundantes , daemones ex
obsessis corporibus fugantes. Multos ergo discipulos

