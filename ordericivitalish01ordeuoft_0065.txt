LIBER PRIMUS. 4¹.)

clementiae, per quod ingrediuntur in thesaurum sa-
pientiae, quo servantur coelestes deliciae. Panis intel-
ligitur charitas, cui opponitur lapis, id est avaritiae
duritia. Piscis est fides invisibilis propter aquam bap-
tismi, vel quia de invisibilibus locis capitur, nec in
hujus mundi fluctibus circumlatrata frangitur3 cui
venenosus serpens opponitur ‚ quo perfidia vel incre-
dulitas figuratur. In ovo spes indicatur. Ovum enim
nondum est foetus perfectus , sed fovendo speratur.
Spei vero desperatio contraria est, quae scorpione
figuratur ; cujus aculeus venenatus incautum retro
percutit, et clancula punctione subitam perniciem
ingerit.

Blasphemos et ingratos beneficiis, quae videbant,
Salvator redarguit. De armato a fortiore devicto
exemplum contulit, et de immundo spiritu septempli-
citer in hominem regresso tractavit (1).·Exclamanti
mulieri, beatum esse ventrem qui eum portasset,
respondit eum esse beatum qui servaverit verbum
Dei (2). Post curationem hominis in quo tria simul
signa perpetrata sunt (caecus enim videt, mutus loqui-
tur, possessus a daemone liberatur), veritas plurima
salutis verba edidit, tentantes pharisaeos ratione com-
pescuit, lucernam sub modio non esse ponendam,
sed super candelabrum, dixit ; oculumque simplicem
esse debere docuit (5).

Apud pharisaeum prandere rogatus , cogitantem
cur ante prandiumjudaico more non esset baptizatus,

(1) Matth. xn, 31-453 Marc. ιιι, 27-303 Luc. xi, 21-26. —-
(¹1) Luc. xi, 27-28. — (5) Matth. xn ‚ 22-28; Marc. ιιι , ‘za-263 Luc
xi, xl„ 29-36.

l

1. s}

