LIBER PRIMUS. 19

per angustam portam ‚ de cavendo a falsis prophetis ,
de domo aedificanda supra petram ‚ verus doctor doc-
torum incomparabiliter peroravit (1). Cum consum-
masset Jesus perfectionis verba, turbae admirabantur
super ejus doctrina. Erat enim eos docens ‚ sicut Deus
omnium potestatem habens, non sicut scribae et pha-
risaei, qui servi erant Moysi, et ea tantum docebant
quae infirmis data erant (2).

Cum autem descendisset de monte, secutae sunt eum
turbae multae. Leprosum vero suppliciter adorantem
Salvator manu tetigit, et confestim mundavit, ipsum-
que se sacerdotibus ostendere cum legali sacrificio
praecepit. Quo jussu confessionem et poenitentiam
peccatorum insinuavit (3).

capharnaum fidem centurionis approbavit, et pue—
rum ejus, pro quo suppliciter rogavit, jacentem pa-
ralyticum et male tortum, verbo sanavit (4).

Sabbato, dum doceret in synagoga, daemon per
hominem exclamavit : Quid nobis et tibi, <Iesu Να-
zarene? Venisti perdere nos Ρ S cio te, quia sis sanctus
Dei. Et comminatus est ei Jesus‚ dicens : Obmutesce,
et exi de homine. Discerpcns eum spiritus nequam ‚
egressus est ; et homo, cunctis qui aderant miranti-
bus , sanatus est (5).

Mox de synagoga exivit, in domum Simonis intra-
vit, socrum ejus febricitantem vidit, et rogatus ab
amicis ejus manum tetigit. Protinus fugata febre , mu-
lier sana surrexit, et coelesti medico gratanter minis-

(1) Matth. v, 1-483 w ‚ ι-54; vn , 1-273 Luc. vi , 18-49. —
(2) Matth. vn, 28, 293 Marc. ι, 22 3 Luc. lv, δι. —- (3) Matth. vni, ι-4;
Marc. ι, 40-45; Luc. V, 12-14. —- (4) Matth. vm ‚ 5-15; Luc. vn, 1-101
— (5) Marc. 1, 23-28; Luc. ιν, 55-57.

