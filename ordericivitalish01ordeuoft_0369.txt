LIBER SECUNDUS. 349

fidem converterunt , plurimam gentium multitudinem
ad lucem veritatis perduxerunt (1).

Electis itaque currentibus ad fidem et justitiam,
inde reprobi magis inflammati ad iram, seditionem
fecerunt, et apostolos de finibus suis ejecerunt. llli
autem gaudentes ‚ Spiritu Sancto repleti verbum Dei
praedicaverunt, et copiosam multitudinem Judaeorum
et Graecorum ad Dominum converterunt < 2).

Venientes in Listris claudum ex utero matris suae
curaverunt; quod miraculum turbae conspicientes,
deos illos existimaverunt, dicentes : Dii similes facti
hominibus descenderunt ad nos. Barnabam quidem
vocabant Jovem , Paulum vero Mercurium. Et sacer-
dos Jovis, qui erat ante civitatem, tauros et coronas
ante januas deferens, cum populis volebat sacrificare.
Verum apostoli tale facinus omnino abominantes ex-
pulerunt, ac scissis tunicis suis in turbas exilientes
clamaverunt, et multis rationabilibus dictis turbas ne
sibi immolarent vix sedaverunt (3).

Inde Derben pervenientes evangelizabant, multos-
que docentes virtutibus instruebant; plurimas provin-
cias peragrantes verbum Domini annuntiando, tandem
pervenerunt Jerosolymis; susceptique a sanctis apo-
stolis annuntiabant gaudentes quanta Deus cum eis
mirabiliter fecisset. Tunc in Antiochia quidam im-
probi de circumcisione agenda quaestionem commove-
runt. Unde sancti apostoli consilium inierunt, ac ad
tale facinus extirpandum Barnabam et Paulum desti-
naverunt. llli autem Antiochiam cum apostolica epi-

(ι) Act. apost. xi, ας), ’δυ-κη, 25ss-xm‚ 1-48. - (α) [bid. xm, 49-5‘2..
—- (3) Ibid. xw, 6-17.

