8 llls'l'ORlA ECCLESIASTICA.

Legem, quam per Moysem dederat, inviolabiliter
servavit , et omnem justitiam ipse legifer per omnia
implevit. Nam octava die circumcisus est, et quadra-
gesima die cum legali oblatione in templo Patri oblatus
est (1). Sed quamvis Virgo mater divae prolis alligaret
membra pannis involuta, ct pedes manusque stricta
cingeret fascia, tenerque infans inter arcta conditus
praesepia vagiret pro humana , quam Patris velle susce-
perat, miseria3 sublimis tamen Deus, orto in aethere
novo sidere, monstratus est, et a Magis orientalibus
divinitus illustratis in Bethleem requisitus, ibique in
cunabilis inventus , ac ut Deus adoratus est. Prudentes
Magi tria munera de thesauris suis pretiosa protule-
runt, aurum, thus et myrrham Christo sponte obtu-
lerunt; quibus ipsum summum regem , verumque
Deum ‚ et mortalem hominem praeconati sunt. Elec-
tionis gentium primitiae in his consecratae sunt, quae
de Saba aliisque nationibus late per orbem dispersis
ad Christum in Bethleem properaverunt. In somnis
ab angelo commoniti ne redirent ad Herodem, per
aliud iter in suam laeti repedarunt regionem (2). Tem-
pore purgationis suae Virgo parens devota templum
adiit, Deoque Patri puerum¹ praesentavit, quem Si-
meon senex justus in ulnis suscepit. Felix silicernius
in Deo exultavit , quia diu expectatum salvatorem
gentium vidit, per Spiritum Sanctum agnovit, mani-
bus gestaxit, cumque populis vitae et mortis esse
dominum praedicavit, et multis admirantibus cum
ingenti tripudio benedixit. Anna prophetes , filia
Phanuel, gaudens alfuit; vidua virtutibus pollens

 

 

r'·)l,u‹.n.,21-‘›.3 (a) Manli. ιι, 1-1-2..

