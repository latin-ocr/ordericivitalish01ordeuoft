ORDERICI VITALlS

ANGLIGBNAE

ECCLESIASTICAE HISTORIAE

LIBER PRIMUS.

1. OMNJPOTENS Verbum per quod Deus Pater omnia
condidit, vitis vera, summusque paterfamilias, qui
vineam plantavit, et a mane usque ad undecimam
horam intromissis operariis excolit , ut uberem fruc—
tum ex eadem colligere possit, eamdem vineam, id
est sanctam ecclesiam ‚ nullo tempore desistit colere
ejusque palmites per omnia mundi climata nobiliter
propagare. Ipse nimirum, qui est omnium verus rex
seculorum, et verus pontifex futurorum bonorum,
verusque propheta , hominumque dominus et angelo-
rum, oleo laetitiae prae participibus suis ineffabiliter
unctus, inaestimabilisque consilii paternae dispensa-
tionis angelus (secundum oracula prophetarum, qui
Spiritu Sancto edocti, ceu stellae in hujus seculi nocte
fulserunt, et velut galli somnolentos antelucanum
canendo excitantes, dominici adventus mysteria vati-
cinati sunt), regiam virginem Mariam, de familia regis
David ortam, de multis millibus unam elegit, omnium-
que virtutum copia gloriose insignitam sibi matrem
effecit. Generosa virgo virtutum insigniis adornata,
Joseph justo divinitus desponsata, a Gabriele archan-
gelo salutata ‚ de Spiritu Sancto impraegnata , deside—
ratum cunctis gentibus Salvatorcm , quem sine delicto

