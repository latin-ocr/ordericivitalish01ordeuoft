(30 HISTORIA ECCLESIASTICA.

bus minatus est gehennam, et bene viventibus vitam
promisit aeternam. Evangelium etiam contemnitur, et
haec est quarta dies morti5‚ qua Lazarus in mausoleo
jacuit. ltem aliter ε primo est titillatio in corde, se-
cundo consensus, tertio factum , quarto consuetudo.
llis itaque modis reus occidit et in sepulchro putres-
cit. Gratia Dei per peccatum elongatos revocat, et
multimoda peccatorum mole depressos ad vitam re-
suscitat.

Divulgato deitatis mirabili miraculo relatione mul-
torum, qui praesentes curiose inspexerant insperata lege
de tumulo processisse Lazarum, collegerunt pontifices
et pharisaei eonsilium adversus Jesum, et prophetante
Caiplia decreverunt ut interficerent eum. Abiit ergo
Jesus in regionem juxta desertum, in civitatem quae
dicitur Ephrem, ibique morabatur cum discipulis
suis. Principes enim sacerdotum et complices eorum
dederant mandatum ut, si quis cognoverit uhi sit, in-
dicet, ut apprehendant eum. Timebant quippe ne
mundus totus sequeretur eum, et venientes Romani
tollerent eis regnum (1).

Jesus ante sex dies Paschae venit Bethaniam , ibique
fecerunt ei coenam. Martha ministrabat ‚ Lazarus vero
discumbebat. Maria libram unguenti nardi pistici pre-
tiosi aceepit, pedes Jesu unxit et capillis suis extersit.
Nardus aromatica speeies est. Pistis graece ‚ fides di-
citur latine : inde pisticum, id est fidele, dicitur un-
guentum, quia cadaver eo perunctum a putredine
servat illaesum. Domus impletur ex odore unguenti,
cum eeclesia respergitur religiosae vitae bona fama.

(ι) Joann. xi, 46-56.

