:304 nlsToRIA ECCLESIASTICA.

dum compelleretur, ingens draco (le subtus basim
statuae exiit, et filium pontificis , qui ministrabat
ignem sacrificii, percussit, duos etiam tribunos, qui
eidem proxinciae praeerant, quorum officiales sanctum
Philippum apostolum in vinculis tenebant. De flatu
autem draconis omnes morbidi redditi sunt, et vehe-
menter aegrotare coeperunt. Tunc Philippus omnes
admonuit ut in Dominum crederent, et Martem deji-
cientes confringerent3 in loco autem, in quo fixus
stare videbatur, crucem Domini affigerent et ipsam
adorarent. Deinde adjecit quod si haec agerentur, in-
firmi sanarentur, mortui resuscitarentur, et lethifer
draco in nomine Jesu Christi fugaretur. Tunc illi, qui
cruciabantur, dolore eoacti clamare coeperunt Îµ Recu-
peretur in nobis virtus, et lzunc Martem dejiciemus.
Facto itaque silentio, apostolus praecepit draconi ut
protinus egrederetur in nomine Domini3 et vadens in
desertum nemini noceret, et in loco ubi accessus
hominum non est, habitaret. Tunc saevissimus draco
exivit et festinanter abire coepit et ultra nusquam
comparuit. Apostolus autem filium pontificis, et tri-
bunos, qui mortui fuerant, in nomine Domini susci-
tavit, omnemque turbam , quae morbida erat, sanitati
restituit. Universi ergo qui Philippum apostolum per-
secuti sunt poenitentiam egerunt, et deum hunc esse
putantes adorare voluerunt. Ipse autem per unum an-
num eos jugiter docuit, eisque notitiam summi Dei
solerter insinuavit, et omnia quae ad veram fidem
pertinent instanter in cordibus credentium seminavit.
Multa igitur millia hominnm crediderunt, et ab codem
apostolo baptizati sunt.

Philippus itaque apostolus gratia Dei multipliciter

