356 HISTORIA ECCLESIASTICA.
quoqne verbis signa et prodigia in nomine Domini
consequenter addidit. Et Anianus cum tota domo sua
et multitudine vicinorum credidit, atque baptizatus
in praedicatione magistri adjutor extitit.

Porro idolatrae Alexandrini, postquam per Gali-
laeum praedicatorem suos ritus caerimoniasque destrui
viderunt, illum interficere quaesierunt, et plurimas
insidias ci posuerunt. Beatus autem Marcus agnoscens
consilia eorum, Anianum ibidem ordinavit episcopum,
et tres p1·esbyter05, Melinum, Savinum ( ι) et Cerdo-
nem , et vn diacones , aliosque x1 ad ecclesiasticum mi—
nisterium pertinentes. Deinde Pentapolim pergit, et
ibidem duobus annis deguit, atque fratres qui antea
illic crediderant confortavit. Episcopos per regiones
illas et clericos ordinavit. lterum Alexandriam venit,
et fratres in gratia et fide multiplicatos reperit. Ec-
clesiam vero videns constructam ab eis in loco qui
vocabatur Bucoliae , id est bubulci, sub rupibus juxta
marc , laetatus est valde 3 positisque genibus Dominum
glorificavit, opemque suam in verbis et orationibus
benigniter adjecit.

Cumque jam tempus compleretur, et in fide Chris-
tiani multiplicarentur, atque simulacra dejicerentur,
gentiles sanetum advenisse cognoverunt3 nimioque
livore propter miracula quae ab eo fieri compererant
repleti sunt. Infirmos enim sanabat, incredulis prae-
dicabat, auditum surdis reddebat, visumque caecis
condonabat. Illum igitur apprehendere quaerebant,
nec invenire poterant. Unde in spectaculis idolorum
suorum dentibus suis fremebant, factisque comessatio-
nibus suis clamabant ε Magna vis hujus magi. Tandem

(ι) Lisez · Sabinum.

