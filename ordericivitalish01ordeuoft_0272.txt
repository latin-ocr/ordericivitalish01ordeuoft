256 HISTORIA ECCLESIASTICA.

nibus detexerunt, ipsumque turpem et apostaticum ‚
ne socordes ei obtemperarent, ad sui damnationem
asseruerunt. Cumque Simon minaretur se missurum
angelos suos ad puniendum Petrum, Petrus a Nerone
secreto petiit ut juberet sibi panem hordeaceum afferri
et occulte dari. Quo sacto, Petrus panem accepit,
benedixit, fregit et sub manica sua abscondit, atque
a mago jactante se Dei filium esse, quid fecerit instan-
ter inquisivit. Tune Simon ‚ indignatus quod secre-
tum apostoli non posset dicere , vociferando jussit canes
magnos procedere, et Petrum in conspectu Caesaris
devorare. Ecce canes mirae magnitudinis protinus
apparuerunt, et in Petrum impetum fecerunt. llle
vero genibus in terra positis, ambas manus extendit,
et panem quem benedixerat ostendit. Quem ut canes
viderunt, subito nusquam comparuerunt. Sic magus
omnium ludibrio manifeste patuit, qui angelos in
apostolum venturos promiserat, canes exhibuit3 sese-
que non divinos, sed caninos habere angelos mons-
travit.

Tandem Simone mago in multis ratione verborum
ab apostolis confutato, Nero jussit excelsam turrem
fabricari ex lignis in campo Martio. Altera vero die
(jaesar et senatus et equites romani, omnisque popu-
lus ‚ ad spectaculum convenerunt3 et apostoli, Nerone
jubente ‚ adducti sunt. Tunc Simon turrim coram om-
nibus ascendit, lauroque coronatus sursum manus
extendit, et in altum volare coepit. Paulus flexis ge-
nibus coram omni populo Dominum orabat ; Petrus
vero machinationibus Simonis intendebat, et oppor-
tunum tempus divina? ultionis securus expectabat.

