LIBER SECUNDUS. 339

potueruut3 itemque recepto gressu , apertis oculis nihil
viderunt. Haec videntes expaverunt, magosque magis
pro timore quam amore reveriti sunt. Hujusmodi
spectaculum a primo mane usque ad horam sextam
explicitum est, et tristes advocati cum confusione ad
domos suas remeaverunt.

Porro dux apostolis ‚ quos valde diligebat, haec om-
nia enarravit, et praefatam advocationem in domum
suam convocavit, et apostolos Dei Simonem et Judam
eis protulit, per quos vincere magos possent, si mo·-
nitis eorum obsecundarent. Advocati vero, ut viderunt
homines vilissima indutos veste, quasi despectui eos
coeperunt habere ; quorum turgentem proterviam
Simon saluberrima redarguit sermocinatione. Plane
enim demonstravit quod in aureis et gemmatis scriniis
quaedam claudantur vilia, et in vilissimis ligneisque
capsis reponantur pretiosa monilia3 pulcherrima etiam
vasa aceto repleantur, foedissima vero aspectu optimo
vino imbuantur. Sic in personis visu despicabilibus
nonnunquam magnae virtutes pollent, meritisque prae-
claris summo Creatori per omnia placent.

Deinde sancti apostoli advocatos salutaribus monitis
instruxerunt, sacrisque precibus Deo commendave-
runt et signo crucis in frontibus signaverunt. Zebe-
daeus (1), aliique advocati constanter ad regem ingressi
magis insultaverunt; sed magi nulla ratione illos lae-
dere potuerunt. lrati igitur magi multitudinem ser-
pentium venire fecerunt, unde omnes hoc intuentes
admodum territi sunt ‚ et jubente rege cursim apostoli

(ι) Lisez : Zeboeus.

