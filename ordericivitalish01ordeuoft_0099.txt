LIBER PRIMUS. 83

corpus Jesu petiit. Cui praeses, eum eum obiisse a
centurione cognovisset, permisit. Joseph ergo venit,
et corpus Jesu tulit , et mercatus sindonem ‚ depositum
involvit. Venit autem et Nicodemus ferens mixtu-
ram myrrhae et aloes quasi libras centum. Corpus ergo
Jesu acceperunt , et linteis illud cum aromatibus , sicut
mos est Judaeis sepelire, ligaverunt. Erat autem in
loco, ubi crucifixus est, hortus, et in horto monu-
mentum novum in petra excisum, in quo nondum
quisquam positus fuerat. lbi ergo propter Parasceven
Judaeorum, quia juxta erat monumentum, posuerunt
Jesum. Praefatae mulieres, quae magis amabant, con-
tra sepulcrum sedebant, et ubi poneretur aspicie-
bant (1).

Altera die sacerdotes et pharisaei de dictis Domini
Jesu quaedam male Pilato suggesserunt ; eoque an-
nuente lapidem signaverunt, adhibitisque custodibus
sepulcrum munierunt ( 2).

XIX. Quaedam in evangelica leguntur narratione,
de his quae in dominica facta sunt resurrectione, quae
quo ordine gesta sint nisi diligenter considerentur,
repugnantia sibi possunt videri. Unde quid perspicax
divinae scripturae investigator Augustinus dicat, et
quid inde in 111⁰ libro de concordia Evangeliorum dis-
serat, libet indagare; et eamdem, sicut edidit, lectionem
hic mihi annotare. Sic enim post multas quaestiones
declarans dicit ε Omnia, quoe circa tempus resurrec-
tionis Domini faeta sunt, secundum omnium E van-
gelistarum testimonia in una quadam narratione,

(x) Matth. xxx-1¹, 57-61; Marc. w, 42-47; Luc. xxm, 50-553
Joann. xxx, 38-42. -· (2) matth. nvn, 62-66.

