206 HISTORIA ECCLESIASTICA.

stupentibus cunctis, qui pertinaciam ejus antea nove·
rant, dum paternarum traditionum amplius aemulator
existeret (ι).

Saulus multo magis convalescebat, et Judaeos qui
Damasci habitabant confundebat. Ingens igitur odium
contra illum pro testimonio fideli concitatum est, et
post aliquod tempus a Judaeis‚ ut interficeretur, sum-
mopere quaesitus est, portisque Damasci custodia, ne
effugeret ‚ nocte dieque deputata est. Discipuli autem,
quia hostiles insidiae Saulo notae factae sunt, inimicis
frustra insidiantibus, eum nocte per murum in sporta
summiserunt. In Jerusalem cum venisset, jungere se
discipulis tentabat; scd omnes timebant eum, non
credentes quia discipulus esset. Barnabas vero illum
apprehendit, ad discipulos (luxit, et quomodo in via
vidisset Dominum, et caetera quae contigerant, eis nar-
ravit. lllis itaque Deo gratias agentibus fideliter ad-
haesit, et cum illis intrans et exiens, in nomine
Domini Jesu fiducialiter egit. Cum Graecis disputabat
et J udaeos revincebat, Deoque adminiculante omnibus
eminebat. Invidentes ergo sublimiori, perimere Sau-
lum victi eonati sunt. Quod fratres cognoscentes, eum
Caesaream deduxerunt, et Tarsum dimiserunt. Ecclesia
quidem per totam Judaeam et Galilaeam et Samariam
pacem habebat. Ambulans in timore Domini aedifica-
batur, et consolatione Spiritus Sancti replebatur,
atque credentium multitudo augebatur (2).

Petrus apostolus AEneam paralyticum ab annis octo
jacentem in grabato Liddae sanavit. Omnes vero habi-

(¹) Act. apost. ix, 1-'21 (54011 55.)-(2)Ibid.1x, 22-31.(37.)

