340 nlsTomA ECCLESIASTICA.

Xlll. J udas Simon Scariotes de tribu lssacliar ortus
est , et inter duodecim apostolos computatus est. Sed
quia, lethali cupiditatei11llammatus‚ Judaeis specialem
magistrum, dominumque suum xxx argenteis vendidit,
apostolatus dignitatem perdidit, et male poenitens
miser laqueo se suspendit. Sequaces ejus adhuc in Ec-
clesia multi sunt, qui sacro nomine sine justis actibus
nuncupari volunt. Digna quidem indignus et mystica
Judas habuit nomina, quibus salsi christiani typice
denotantur in Ecclesia. J udas enim confitens interpre-
tatur, quo nomine illi portenduntur qui, ut ait apo-
stolus, confitentur se nosse Deum, factis autem ne-
gant. Porro Simon obediens interpretatur, per quod
vocabulum hypocritae et fraudulenti, falsique obe-
dientes figurantu1‘, qui non pro amore Dei desiderio-
que coelesti dominicis praeceptis famulantur, sed pro
inani gloria , humanoque favore , transitoriaque mer-
cede, 'majorum mandatis specie tenus obsequuntur.
E quibus plures , ut Judas scariot, nimia cupiditate
excaecantur, et relicto bonorum studio, consortioque,
in detestabiles reatus ultro labuntur, funibusque pec-
ca torum indissolubiliter illaqueati periclitantur. Trans-
itoria quippe mercede in praesenti saeculo gaudent, et
hic pro quibusdam honestatibus et manifestis obser—
vationibus recepta recompensatione elati turgent; sed
in futuro inextricabili nexu constricti, tartareis in
cloacis lugebunt, et inedicibili suppliciorum genere
pro perpetratis sceleribus cruciati, omni spe remissio-
nis carebunt.

Recedente de coetu apostolico Juda proditore, quid
residui meruerunt, qui cum Domino Jesu permanse-
runt? ineffabile decus et sempiternam beatitudinem.

